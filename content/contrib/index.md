## תרומת סריקות

נשמח לקבל סריקות של פוגים שעדיין לא מופיעים בגלריה, של פוגים במצב טוב יותר מסריקות קיימות, או של וריאציות צבעים שעדיין לא מופיעות.

לסקרנים, הנה [הסבר טכני מפורט על התהליך]({{< relref "/in-depth/index.md" >}}).

סריקת פוגים לתרומה לאתר הוא דבר שתוכלו לעשות בעצמכם אם תעקבו אחרי ההסבר הבא:

- סריקת הפוגים חייבת להיעשות בסורק מסמכים בעל משטח זכוכית. ניתן לשים על המשטח מספר פוגים, כל עוד ישנו מרווח של חצי סנטימטר לפחות בין כל דיסקית ובין צידי המשטח.  
  אין צורך לדאוג שהפוגים יהיו מיושרים לכיוון מסוים.
  <aside>
    הפוגים בסריקות מופרדים בצורה אוטומטית על מנת לחסוך בזמן. במצב בו זוג פוגים קרובים מדי, התהליך לרוב נכשל להפריד בין השניים ויש צורך להפרידם ידנית.
  </aside>
- את הפוגים יש לסרוק ברזולוציה של **600DPI**, על מנת לקבל את גודל סריקה סופי של בערך **1100x1100** פיקסלים.
  <aside>
    סריקות ברזולוציה נמוכה יותר יהיו קטנות מדי עבור השימוש באתר. רזולוציות גבוהות יותר יתקבלו, אך יעברו הקטנה.
  </aside>
- כיוון שקיטלוג הפוגים הוא עבודה ידנית כרגע, יש צורך גם בצד האחורי של הפוגים שנסרקו.  
  <aside>
    ניתן לצלם את הפוגים הסרוקים עם מצלמת טלפון, כל עוד המספרים קריאים, או להפוך את הפוגים ולסרוק שנית, את השאר השאירו לנו.
  </aside>
- במידה ולאחד הפוגים יש צד אחורי יוצא דופן, כמו שניתן לראות בסדרה השחורה או בסדרת "הורוספוג", נשמח גם לסריקה של צד אחורי אחד כזה, אם עדיין אין לנו פוג מאותה סדרה.

{{< figure src="example.jpg" title="דוגמת סריקה מסורק בעל משטח בגודל A3" height="700" >}}

{{< figure src="bad_example.jpg" title="דוגמה לזוג פוגים שהונחו קרוב מדי" >}}

## יצירת קשר

ליצירת קשר בנושאים אחרים, מלאו את <a href="https://goo.gl/forms/mOk7zfC5rEJm7nfi2" target="_blank">הטופס כאן</a>.
